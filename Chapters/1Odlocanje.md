# 1. Odločanje

[Go Back](https://martinstrekelj.github.io/MTPOU/)

### 1.1 Opredelite pojme: odločanje, odločitveni problem, odločitveni proces, podpora odločanja
 
**Odločanje** je aktivnost s katero se srečujemo vsakodnevno. Rezultat je izbira ene alternative izmed množice alternativ. Dodati je potrebno, da ko se odločimo ni več povratka, prav tako pa nikoli ne moremo pridobiti točne informacije kakšen bi bil izid oziroma posledice, če bi se odločili drugače.
Odločanje lahko definiramo tudi kot postopek, ki rešuje nek odločitveni problem.

**Odločitveni problem** je situacija v kateri se znajdemo, ko se soočimo z odločitvijo. Vhodni podatki (inputs) v odločitveni problem so množica naših ciljev (Cilji predstavljajo naše vrednote in preference do posameznih alternativ.) in množica alternativ (Skupek vseh možnih identificiranih alternativ, ki so nam na voljo. Če je možno upoštevamo tudi Status quo.). Izhod (outputs) iz odločitvenega problema sta lahko dva: 
 1. Odločevalec se odloči za eno (najboljšo) alternativo 
 2. Odločevalec rangira alternative

Rešitvi sta _ekvivalentni_, saj lahko iz ene pridobimo drugo.

**Odločitveni proces** je proces, ki opisuje celotno aktivnost odločanja. Proces lahko razdelimo na naslednje faze:

 - Identifikacija odločitvenega problema
 - Raziskava in nabiranje informacije odločitvenemu problemu
 - Identifikacija vseh možnih alternativ
 - Predvidevanje posledic
 - Odločitev -> faza, kjer se na podlagi informacij (faza2) odločimo za alternativo
 - Obveščanje o odločitvi
 - Vrednotenje odločitve (prepoznavanje posledic)

**Podpore odločanja**  so metode, tehnike, sistemi ali računalniški programi, ki pomagajo odločevalcu pri sprejemanju težkih odločitev.

### 1.2  Katere so značilnosti zahtevnih odločitvenih problemov?
Značilnosti težkih odločitev so:

 - Veliko število alternativ, ki so lahko tudi slabo poznane ali definirane
 - Nepredvidljivi dogodki, ki vplivajo na izid odločitve
 - (Pre)malo informacij glede odločitvene problema (lahko je tudi slabo definiran, ali pa prezahteven za odločevalca)
 -  Prisotnih je več odločevalcev
 - Omejitve časa / "Time pressure" / Deadlines etc..


### 1.3 Naštejte in opišite znanstveno-tehnična področja, ki se ukvarjajo z odločanjem. S katerimi vprašanji se ukvarjajo odločitvene znanosti? Discipline, ki se ukvarjajo s podporo odločanja?
 
Na prvem koraku (Odločanje) se vprašamo **"Ali se odločuje stroj ali človek?"**. 

 - Odločanje
	 - Odločitveni sistemi
	 - **Odločitvene znanosti**
		 - Normativne
		 - Deskriptivne
		 - **Podpora odločanja**
			 - Operacijske raziskave
			 - Odločitvena analiza
			 - Sistemi za podporo odločanja
	
 [Drevo delitve znanstveno-tehničnih področij](https://app.diagrams.net/?lightbox=1&highlight=0000ff&edit=_blank&layers=1&nav=1&title=Untitled%20Diagram.drawio#R7VhNj5swEP01HFuBDdn02E22H1K/pGjV7tEbpuCN8SDjBMivrwkmxEKbbg%2btIzUne55n7PF7o5EhoIuiea9YmX/GFERAwrQJ6DIgJIrmsRk6pO2RmxvSA5niqXUagRXfgwVDi255CpXjqBGF5qULrlFKWGsHY0ph7br9ROGeWrIMJsBqzcQU/c5TnffoPAlH/APwLB9OjkK7UrDB2QJVzlKsTyB6F9CFQtT9rGgWIDryBl76uHfPrB4TUyD1SwLudzRObvf3yUY8vv0YPeTL3ebVQHOl2%2bHGkBoCrClRmuFW4Vam0O0TGguVzjFDycQnxNKAkQGfQOvWyse2Gg2U60LYVZOian908a%2bTwXyw2x2MZeNYrbX65LqMnr20hSrcqjWcu6ktHqYy0Gf8yFEaU9OABZh8TJwCwTTfuXkwW1zZ0W/k30ysBH8iR3SVw/WjXuXo990xsbUnfU0FBos4mC%2bZfIKJWK4ydc41rEp2IKI2/dFVwW4OSkNzns/p/W0AnSV9SHtsP71dj70qGhpQftKnZuHfooz8LxVMXljBsdcKplc5XL/EqxzxVQ7Xb%2bZTDnKmv3O9A6MGCfeSSaw0997sSew2e0J9N3v6O/54xxivNBT%2b6Yvnl0ZfPKHvC6qiq3vp/2kxvCQsW/SNb7aSCVtLqDaKlxfC1/zSCJtNCPuGaYmKGRBP37HMO3k0/nfkGXP86D6snfy6oHe/AA==)

> Povdarjena znanstveno-tehnična področja so fokus predmeta in bodo poglobljena v naslednjih poglavjih.

V primeru, da se bo odločeval **stroj** sodi to pod področje _odločitvenih sistemov_ , kjer se na podlagi vhodnih parametrov, podatkov in determinističnih ukazov odločuje stroj. To področje je predvsem razširjeno za odločanje pri preprostih rutinskih odločitvenih problemih.

Če se bo odločeval **človek** to sodi v področje _odločitvenih znanosti_. Ta se deli se glede na vsebino in področje (ekonomika, medicina, statistika, matematika,..) preučevanja deli na tri podpodročja, in sicer _normativne_, _deskriptivne_ in _podpora odločanja_.

Normativne znanosti na področju odločanja se ukvarjajo z vprašanjem človekovega racionalnega odločanja. Področje: Ekonomika, teorija iger, ...

Deskriptivne znanosti se ukvarjajo z vprašanjem kako človek razmišlja in se dejansko odloča in kaj vse vpliva na njegove odločitve. Področje: Sociologija in kognitivna znanost.

**Podpora odločanja** se ukvarja z vprašanjem kako človeku pomagati pri odločevanju in mu odločevanje olajšati Področja: Operacijske raziskave, Odločitvena analiza in sistemi za podporo odločanja

Operacijske raziskave se ukvarjajo z modeliranjem in iskanjem optimalnih rešitev realnih problemov. Strukturiranje in opis realnega problema je navadno v obliki matematičnega modela preko katerega z simuliranjem pridobimo množico rešitev.

Odločitvena analiza ali t.i. "uporabna odločitvena teorija" je vrsta metod in tehnik za reševanje in analizo zahtevnih odločitvenih problemov. V tem procesu gradimo razne modele za vrednotenje alternativ ter jih uporabimo za analize in simulacije, kot sta analiza _kaj-če_ in _Monte Carlo_ ( wikiLink: [Monte Carlo Method](https://en.wikipedia.org/wiki/Monte_Carlo_method)).

Sistemi za podporo pri odločanju so interaktivni računalniški programi, ki pomagajo odločevalcem pri uporabi podatkov in modelov za spoznavanje in reševanje odločitvenih problemov (npr. Ekspertni sistemi, Direktorski informacijski sistemi, etc...)


[Go Back](https://martinstrekelj.github.io/MTPOU/)

